\chap ZPŮSOBILOST ATLETA

\rule{19}
\secc Definice způsobilosti atleta

Způsobilým je atlet, který souhlasí s~dodržováním Pravidel IAAF a~neztratil oprávnění soutěžit.

\secc Omezení  účasti na soutěžích

\begitems \style N
* Soutěží pořádaných podle Pravidel IAAF se mohou zúčastnit pouze atleti, kteří jsou pod pravomocí členské federace a~kteří jsou způsobilí k~účasti ve smyslu Pravidel IAAF.
* Na všech soutěžích konaných podle Pravidel IAAF garantuje způsobilost atleta k~účasti členská federace, ke které atlet patří.
* Pravidla pro způsobilost atleta uplatňovaná členskými federacemi musí být jednoznačně v~souladu s~obdobnými Pravidly IAAF a~žádný člen nesmí uznat, vyhlásit nebo ponechat ve svém statutu nebo předpisech jakékoliv pravidlo způsobilosti, které by bylo v~přímém rozporu s~pravidly nebo předpisy IAAF. Pokud dojde v~této otázce k~rozporu mezi příslušnými ustanoveními člena a~IAAF, platí pravidla o~způsobilosti ve znění IAAF.
\enditems

\secc Nezpůsobilost k~účasti na zahraničních a~domácích soutěžích

\begitems \style N
* Za nezpůsobilé k~účasti na soutěžích pořádaných buď podle domácích pravidel členské federace, nebo podle Pravidel IAAF mohou být prohlášeny dále uvedené osoby.
Způsobilost ztratí každý atlet, člen podpůrného týmu nebo jiná osoba
  \begitems \style a
  * jejíž národní federace má právě pozastavené členství. To se netýká domácích soutěží organizovaných členskou federací s~pozastaveným členstvím pro občany své země;
  * která má dočasně zastavenou činnost nebo je nezpůsobilá k~účasti na základě rozhodnutí své národní federace, pokud takové rozhodnutí je v~souladu s~Pravidly IAAF;
  * která má dočasně zastavenou činnost nebo je nezpůsobilá k~účasti na soutěžích spadajících pod pravomoc své národní federace, a~pokud takové rozhodnutí je v~souladu s~Pravidly IAAF;
  * která nesplňuje požadavky na způsobilost uvedené v~P 141 těchto pravidel;
  * která byla prohlášena za nezpůsobilou pro porušení pravidel o~dopingu (Oddíl 3);
  * která byla prohlášena za nezpůsobilou pro porušení kteréhokoliv pravidla nebo předpisu uvedeného v~P 60.4.
  \enditems
* Pokud se atlet zúčastní soutěže a~není způsobilý k~účasti ve smyslu ustanovení P141 nebo dále uvedených předpisů, pak bez ohledu na jakýkoliv další možný disciplinární postih podle těchto pravidel, tento atlet a~družstvo, za nějž soutěžil, budou z~příslušné soutěže vyloučení vč. dalších postihů, jako je odebrání titulů, odměn, medailí, bodů, cen a~startovného.
* Pokud se atlet (nebo člen podpůrného týmu nebo jiná osoba) zúčastní soutěže ať již konané podle těchto pravidel nebo pravidel oblasti či členské federace v~době, kdy ztratil způsobilost k~účasti za porušení pravidel o~dopingu (Oddíl 3), platí pro něj důsledky uvedené v~P40.11.
* Pokud se atlet (nebo člen podpůrného týmu nebo jiná osoba) zúčastní soutěže ať již konané podle těchto pravidel nebo pravidel oblasti či členské federace v~době, kdy ztratil způsobilost k~účasti za porušení kteréhokoliv jiného pravidla, pak doba jeho nezpůsobilosti k~soutěži začne běžet znovu od doby jeho posledního startu, jakoby z~této doby dosud žádná její část dosud neuplynula.
\enditems

\endinput